A FOR ciklust reprezentáló játékkal melegítettünk be.
Ezt követően egy egyszerűnek gondolt önálló feladatmegoldással
indítottuk a munkát, ami gyakorlatilag a teljes időt kitöltötte.
Nagyon különböző még mindig a lányok tempója, a hiányzók pedig
egyértelműen lemaradnak. A feladat csak annyi lett volna, hogy
bekérünk két nevet, megmondjuk, ki az idősebb. A koncepció az volt,
hogy ezzel az egyszerű programmal vezetem fel a függvények
használatát, de erre a végén már nem maradt idő. Nem láttam értelmét,
hogy rájuk toljam a kódot, azt szerettem volna, ha önállóan
gondolkodva oldják meg. Segítséggel nagyjából mindenkinek sikerült
a végére, de másra nem maradt időnk. Csatoltam a tegnapi kódot.

Megkérdeztem a foglalkozás végén a lányokat, hogy mi a véleményük
arról, ha egy kicsit tovább alapozunk, és kevesebb idő marad a
játékfejlesztésre. A többségük támogatta. Én most úgy érzem, hogy
az ő szintjükön a Peti által bemutatott Pygame kód inkább ijesztő
lesz, mint kihívó. De lehet, hogy többre képesebbek, csak tegnap
nagyon fáradtak voltak.

A következő foglalkozáson nagyobb hangsúlyt szeretnék fektetni a
közös gondolkodásra, meglátjuk meddig jutunk.
